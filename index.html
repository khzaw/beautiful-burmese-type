---
layout: default
---

<section class="pages">

  <section class="page" id="pangram">
    <section class="text">
      <p>သီဟိုဠ်မှ ဉာဏ်ကြီးရှင်သည် အာယုဝဍ္ဎနဆေးညွှန်းစာကို ဇလွန်ဈေးဘေးဗာဒံပင်ထက် အဓိဋ္ဌာန်လျက် ဂဃနဏဖတ်ခဲ့သည်။ ၁၂၃၄၅၆၇၈၉၀</p>      
      </section>
    </section>

  <section class="page" id="poem-1">
    <section class="text">
      <h3 class="title">အပြုံးတစ်ပွင့်သို့ တမ်းချင်း</h3>
      <p>
        &ldquo;ယဉ်သောချစ်သူ &hellip;<br>
        မျက်ဝန်းချင်းဆုံ<br>
        ကြည့်တစ်စုံကြောင့်<br>
        လှပနေခက် ၊ မျက်နှာထက်မှ<br>
        ခဏတာစွင့် ၊ ကြွေလွင့်ခဲ့သော<br>
        ပြုံးတစ်ပွင့်အား လွမ်းမိသူ &hellip; &rdquo;
      </p>
    </section>
  </section>

  <section class="page" id="sai-sai">
    <section class="text">
      <p>
        ကံကိုဆွဲ၍ မှုန်းသီခြယ် <br>
        မင်ရည်ကျဲ၏ မကျဲ၏
      </p>

    </section>
  </section>

  <section class="page" id="byu">
    <section class="text">
      <h2 class="title"><span>အချစ်မစစ် <span class="author">ဗျူး</span> တစစ်များ</span></h2>
      <h3><span>သက္ကရာဇ်လေချွန်သံ</span></h3>
      <section class="excerpt">
      <p>
        တက္ကသီလာ မြကျွန်းသာမှာ သူတို့တွေ ကွန်းခိုခဲ့တာ သုံးနှစ်သုံးမိုးရှိခဲ့ပြီ။ လင်းရောင်တို့သူငယ်ချင်းအုပ်စု အဓိပတိလမ်းကိုလျှောက်၊ ဘွဲ့နှင်းသဘင်အရိပ်ကိုခို၊ သစ်ပုတ်ပင်ခြေရင်းမှာကစား၊ ဂျပ်ဆင်ရိပ်မှာနား၍ အဋ္ဌာရသဆယ့်ရှစ်ရပ်အား တာဝန်ကျေဆည်းပူးရင်း ဘ၀ပေးလူ့တာဝန်ကို ထမ်းဆောင်ရန်အတွက် ကြင်ဘက်ကိုလည်း အသည်းအသန် ရှာဖွေခဲ့ကြ၏။
      </p>
      <p>
သူတို့အုပ်စုဝန်းကျင်တွင် တာဝန်ကျသော မြားနတ်မောင်မှာ ဖိုးငနဲများလားမသိ။ သူ့ပစ်ချက်က တလွဲတချော်သာ ဖြစ်ဖြစ်နေလေရာ ပထမနှင့်ဒုတိယ နှစ်နှစ်လုံးလုံး အချိန်အလဟသကုန်ဆုံးခဲ့သည်။ဒီနှစ်တော့ မြားနတ်မောင် လက်တည့်လာပြီထင်၏။ ရမ်းသမ်းပစ်ခတ်သော်လည်း ပစ်မှတ်များကို တစွပ်စွပ်နှင့်ထိမှန်ခဲ့သည်။
      </p>
      <p>
ယောက်ျားတို့လုံ့လ ပြုံးပြမှလျှော့ရမည် ဆိုသည့်အတိုင်း မလျှော့သော ဇွဲလုံ့လနှင့်အဆက်မပြတ် ငမ်းကြောဆွဲခဲ့ကြသည်မှာ ပန်းတောထဲမှ ပျားပိတုန်းလိပ်ပြာတို့အလား အုန်းအုန်းကျွတ်ကျွတ် ရှိခဲ့ကြသည်။
      </p>
      <p>
သူတို့လိုချင်နေကြတာက ကြာခဲ့ပြီ။ သို့သော် တော်တော်နှင့်မရ။ တတိယနှစ်ရောက်လာကြမှ မတူကွဲပြားသော အဓိကဘာသာရပ်မျိုးစုံမှ ကောင်မလေးများနှင့် အဆင်ပြေကာ အသီးသီး သမီးရည်းစားရခဲ့ကြ၏။ ချစ်တာမချစ်တာ အပထား၊ ပြန်တမ်းဝင် သမီးရည်းစား အသိုက်အဝန်းတွင် အစမ်းခန့်နှင့်အလုပ်ရဖို့က အဓိက ဖြစ်နေသည်။
      </p>
      </section>
    </section>
  </section>

  <section class="page" id="poem-2">
    <section class="text blur">
      <p>
        ကျွန်တော့် ဆုငွေ<br>
        ကြွေမျက်ရည်ကို<br>
        ရက်စက်တတ်လွန်း ၊ ဖုန်းတစ်ခွန်းကြောင့်<br>
        ခဏတာမဲ့ ၊ သူရခဲ့သော<br>
        အပြုံးတစ်ချက် ၊ မျက်ရည်စက်နှင့်<br>
        လဲ၍ရက လဲလိုသည် ။&hellip;။
      </p>
    </section>
  </section>

  <section class="page" id="nyan-g-shin">
    <section class="text">
      <h1>ဘုံကြိုးပြတ်သည့်<br><span class="second">စစ်ကြိုဆော်ခေတ်</span><br><span class="third"></span></h1>
      <h2>နတ်မိမယ်ဆိုသည်ကို<br>စာပေတွေထဲ၌သာ ဖတ်ခဲ့ရဖူးသည်။</h2>
      <h3><br>
      <p>ယခု ကျွန်တော့်ရှေ့မှောက် နတ်သက်ကြွေရောက်နေသည်မှာ ဘုံကြိုးပြတ်ပြီးရောက်လာသူလေလားဟု ဗုံကြိုးပြတ်ကို ပတ်စာကပ်ပြီး တွေးမိသည်။</p>
    </section>
  </section>

  <section class="page" id="j-me">
    <section class="text">
      <p>ချောင်ထဲမှာ <br><span>မှောင်မဲစွာ ငိုတဲ့တိမ်</span></p>
    </section>
  </section>

  <section class="page" id="poem-3">
    <section class="text">
      <h3 class="title">ဘာကြောင့်</h3>
      <p>
        ကံအားလျော်စွာ<br>
        မျှော်ကြည့်ပါလျှင်<br>
        ရုတ်တရက်ဆုံ<br>
        ကြည့်တစ်စုံသည်<br>
        ဘာကြောင့်အေးစက်ရသနည်း &hellip; <br>
      <p>
    </section>
  </section>

  <section class="page" id="akwyin-mashi">
    <section class="text">
      <ul>
        <li>အကြွင်းမရှိ</li>
        <li>အကြွင်းမရှိ</li>
        <li>အကြွင်းမရှိ</li>
        <li>အကြွင်းမရှိ</li>
        <li>မင်းကို ငါချစ်ဆဲ</li>
      </ul>
    </section>
  </section>

  <section class="page" id="poem-4">
    <section class="text">
      <p>
      တစ်ရေးနှိုးအိပ်မက်ထဲ<br>
      အငြိုးနဲ့သည်းတဲ့<br>
      ကိုယ့်ရဲ့မိုးရယ် &hellip;<br>
      </p>

      <p>
      တွေးထင့်မရဲခဲ့<br>
      ဝေးလွင့်ဆဲညတွေ<br>
      အစိုးမရသော<br>
      မင်းအပြုံးနှင့်<br>
      <span class="moe">မိုးတစ်ည</span> ကိုလွမ်းမိသူ &hellip;
      </p>
    </section>
  </section>

  <section class="page" id="myat-noe-wai">
    <section class="text">
      <h3 class="title">မြတ်နိုးဝေ</h3>
      <p>
          ခိုင်သည် နူးညံ့လှပသောလက်ချောင်းလေးများနှင့် ကော်ဖီခွက်ကိုလှမ်းကောက်ကိုင်ပြီး ညင်သာစွာမော့သောက်လိုက်သည်။ ကျွန်တော်ကတော့ ကော်ဖီကြိုက်တတ်သောခိုင့်ကို ဘာစကားမှမပြောဖြစ်ပဲ ငေးကြည့်နေမိသည်။
      </p>
      <p>
          “ခိုင်က ကော်ဖီတော်တော် ကြိုက်တာပဲနော်၊ ကိုယ်နဲ့တွေ့လို့ဆိုင်ထိုင်တိုင်း ကော်ဖီပဲမှာတာတွေ့တယ်”
      </p>
      <p>
          “ဟုတ်တယ် ကိုရဲ့၊ ခိုင်က ကော်ဖီအရမ်းကြိုက်တာ အဲ ခိုင့်သူငယ်ချင်း မြတ်နိုးဝေ လည်းကော်ဖီအရမ်းကြိုက်တာလေ”
      </p>
      <p>
          “မြတ်နိုးဝေ .. ဟုတ်လား။ ကိုယ်တခါမှမကြားဖူးပါလား”
      </p>
      <p>
          “အော်..ကိုနဲ့ မိတ်မဆက်ပေးရသေးဘူးပဲ နောက်ကြုံမှမိတ်ဆက်ပေးရဦးမယ်၊ သူက ခိုင့်အချစ်ဆုံးသူငယ်ချင်းလေ၊ အရမ်းချစ်ဖို့ကောင်းတာ”
      </p>
      <p>
          “အင်း..နောက်ကြုံမှပေါ့၊ ကဲ လာသွားကြစို့ ရုပ်ရှင်သွားကြည့်ကြမယ်”
      </p>
      <p>
          ကျွန်တော်နှင့် ခိုင်ချစ်သူတွေဖြစ်တာ သိပ်မကြာသေးပေ။ ခိုင်နှင့် စတွေ့ပုံက ၀တ္တုတွေထဲကလို ဆန်းဆန်းပြားပြားတော့မဟုတ်ပေ။ ကျွန်တော့်သူငယ်ချင်း တယောက်မိတ်ဆက်ပေးသောကြောင့်သိခဲ့ရခြင်း ဖြစ်သည်။ သူမနာမည်အရင်းက ခိုင်သက်ထား ဖြစ်သော်လည်း အားလုံးကသူ့ကို ခိုင် ဟုပင်ခေါ်ကြသောကြောင့် ကျွန်တော်လည်း ခိုင် ဟုပင်ခေါ်ဖြစ်သွားခဲ့သည်။ ခိုင် ကဝတ်ပုံစားပုံ အလွန်ရိုးရှင်းပါသည်။ များသောအားဖြင့် အဖြူရောင် ကိုဝတ်ဆင်တတ်ပြီး ပုခုံးကျော်ကျော်ခန့်ရှိသောဆံပင်လေးများကို ဒီအတိုင်းချထားတတ်သည်။ ပြင်ဆင်ထားခြင်းမရှိဘဲ ရှင်းသန့်နေသောသူ့မျက်နှာလေးကပင် ကျွန်တော့ကိုစွဲလမ်းသွားစေခဲ့သည်။ အဆန်းတွေမြင်ရဖန်များလာသောအခါ ရိုးရှင်းမှုကတမျိုးဆွဲဆောင်မှု ရှိနေသည် ဟုကျွန်တော်ထင်ပါသည်။ ခိုင် နဲ့တွေ့ပြီးသိပ်မကြာမီမှာပင်ချစ်ခွင့်ပန်ပြီး ချစ်သူတွေဖြစ်သွားခဲ့သည်။ ခိုင်နဲ့ ချစ်သူတွေဖြစ်သွားသည် မှာမြန်ဆန်လှသောကြောင့် ခိုင့်မိသားစု၊ သူငယ်ချင်း ၊ အကြိုက်တွေနဲ့ပတ်သက်ပြီး သိပ်မသိသေးပေ။ ထို့ကြောင့်လည်း ကျွန်တော်အခုမှ ခိုင်နှင့်ပတ်သက်သမျှ အမြဲသတိထားကာ လိုက်မှတ်သားနေမိသည်။
      </p>
      <p>
          ခိုင်နှင့်ရုပ်ရှင်ကြည့်ပြီး အပြန်ရှော့ပင်းစင်တာ တခုဝင်တော့ အင်္ကျီဆိုင်တဆိုင်တွင် ခိုင်တယောက် စိတ်ဝင်တစားကြည့်နေသည်။ “ ခိုင်…ဘာလိုချင်လို့လဲ ယူလေ၊ကို ၀ယ်ပေးမယ်”
      </p>
      <p>
          “နေပါစေ ခိုင့်အတွက်မဟုတ်ပါဘူး၊ ခိုင့်သူငယ်ချင်းမြတ်နိုးဝေအတွက် ကြည့်နေတာ”
      </p>
      <p>
          “ဘာပဲဖြစ်ဖြစ်လေ ခိုင့်သူငယ်ချင်းက ကို့သူငယ်ချင်းပဲပေါ့၊ ကို ၀ယ်ပေးလိုက်မယ်လေ၊ ကို က လက်ဆောင်ပေးလိုက်တယ်လို့ ပြောလိုက်ပေါ့”
      </p>
      <p>
          “ကောင်းသားပဲ ..ဟင်း…ခိုင်တောင်မနာလိုဖြစ်လာပြီနော်”
      </p>
      <p>
          ခိုင် လည်းကလေးတယောက်လိုရယ်မောလိုက်ရင်း အဖြူရောင်အင်္ကျီလေးတထည်ကိုရွေးယူလိုက်သည်။ အပြန် ခိုင့်ကိုကားနှင့်လိုက်ပို့တော့
      </p>
      <p>
          “ကို… ခိုင့် အိမ်ကိုမမောင်းနဲ့တော့ ဟိုရှေ့နားရောက်ရင် ဘယ်ဘက်ကွေ့လိုက်၊ ပထမဆုံးတွေ့တဲ့လမ်းကျဉ်းလေးထိပ်မှာပဲ ရပ်ပေး၊ မြတ်နိုးဝေ အိမ်ကို၀င်ချင်သေးလို့”
      </p>
      <p>
          “ကို..အိမ်ရှေ့ထိလိုက်ပို့ပေးမယ်လေ”
      </p>
      <p>
          “နေပါစေ.. သူတို့လမ်းကကျဉ်းလည်းကျဉ်းတယ်။ နည်းနည်းလည်း ကြမ်းတယ်။ ခိုင်ဒီအတိုင်းပဲ လမ်းလျှောက်ဝင်သွားတော့မယ်”
      </p>
      <p>
          “အံမယ်.. ဒီကောင်မလေး၊ သူ့သူငယ်ချင်းနဲ့ကို နဲ့တွေ့မှာစိုးလို့မဟုတ်လား၊ သဝန်တိုနေတာ ဟုတ်တယ်မဟုတ်လား”
      </p>
      <p>
          “ဟာ…ကိုကလဲ နောက်စရာမရှိ ကြံဖန်နောက်နေတယ်၊ ဟော..ရောက်ပြီ အဲဒီရှေ့ကလမ်းလေး၊ မြတ်နိုးဝေတို့အိမ်က အဲဒီလမ်းအဆုံးမှာရှိတယ်၊ ခိုင်သွားတော့မယ်နော် ”
      </p>
      <p>
          ခိုင်လည်း ပြောဆိုနှုတ်ဆက်ရင်း လမ်းကြားလေးထဲသို့ဝင်သွားလေသည်။ သူ့သူငယ်ချင်းမြတ်နိုးဝေ ဆိုသည့်တစ်ယောက်အိမ် ရှိသောလမ်းလေးထဲသို့ ကျွန်တော်ငေးကြည့်နေမိသည်။ လမ်းလေးမှာ ကျဉ်းသော်လည်းလမ်း ၏တဖက်တချက်တွင် ပိတောက်ပင်များတောက်လျှောက်ပေါက်ရောက်နေသောကြောင့် ကြည့်ရသည်မှာ အလွန်လှပပြီး ကဗျာဆန်နေလေသည်။
      </p>
      <p>
          ခိုင်နှင့်ကျွန်တော်ချစ်သူဖြစ်သော ကာလပတ်လုံး ခိုင်က မြတ်နိုးဝေ အကြောင်းခဏခဏပြောတတ်သည်။ သို့သော်လည်း ကျွန်တော်နှင့် မြတ်နိုးဝေတခါမျှမတွေ့ဆုံဖူးသေးချေ။
      </p>
      <p>
          တနေ့ခိုင်နှင့် ပန်းခြံထဲတွင်ချိန်းတွေ့စဉ်က ခိုင်သည် ကြိုးကြားအရုပ်လေးများကို သဲကြီးမဲကြီးခေါက်နေ၍နေသည်။ “ဘယ်လိုဖြစ်တာလဲ ခိုင်ရယ်၊ သမီးရည်းစားချိန်းတွေ့ပါတယ်ဆိုမှ စကားလည်းမပြောဘူး၊ ကြိုးကြာတွေပဲ ထိုင်ခေါက်နေတယ်”
      </p>
      <p>
          “ဟားဟား… ဆောရီး ဆောရီး၊ မနက်ဖြန် မြတ်နိုးဝေ မွေးနေ့လေ၊ သူ့ကိုပေးဖို့ ကြိုးကြာ အကောင်တစ်ရာ ခေါက်နေတာ၊ ဒါပဲနဲ့ဆို ၉၂ ကောင်ရှိပြီ ”
      </p>
      <p>
          “ခိုင် က မြတ်နိုးဝေ ကိုတော်တော်ချစ်တာပဲနော်.. ကိုနဲ့တခါလောက်တော့ မိတ်ဆက်ပေးပါဦး။ ခိုင့်အချစ်ဆုံးသူငယ်ချင်းကို ကိုအခုထိတောင်မတွေ့ဖူးသေးဘူး”
      </p>
      <p>
          “မိတ်ဆက်ပေးရမှာပေါ့ ကိုရဲ့.. မြတ်နိုးက လူတွေအများကြီးနဲ့အပေါင်းအသင်းမလုပ်တတ်လို့ပါ၊ နောက်မှသေချာမိတ်ဆက်ပေးမယ်” ခိုင်က ပြောပြောဆိုဆို နှင့်ပင် ကြိုးကြာရုပ်လေးများကိုစိတ်ရှည်လက်ရှည် ဆက်ခေါက်နေသည်။
      </p>
      <p>
          ကျွန်တော်ခိုင် ကိုချစ်ခွင့်ပန်ခဲ့သည်မှာ လက်ထပ်ဖို့အထိပါရည်ရွယ်ထားသောကြောင့် မိသားစုချင်းတွေ့ဆုံပြီး လက်ထပ်ရန်စီစဉ်လိုက်တော့သည်။ ခိုင် ကတဦးတည်းသောသမီးဖြစ်ပြီး ခိုင့်ကိုလည်း အလွန်ချစ်ကာအလိုလိုက်ထားကြသည်။ ခိုင့်မိဘများကလည်း ကျွန်တော့်အရည်အချင်းကို ယုံကြည်သောကြောင့်အလွယ်တကူပင်ခွင့်ပြုလိုက်ကြသည်။ တနေ့ ခိုင်နှင့် မင်္ဂလာဆောင်ဝတ်စုံ သွားကြည့်ကြရန် ချိန်းထားသောနေရာသို့ ခိုင်ရောက်မလာပေ။ အိမ်ကိုဖုန်းဆက်ကြည့်တော့လည်း အပြင်ထွက်သွားကြောင်း ပြောလေသည်။ ခိုင့်မှာ သွားစရာနေရာများများစားစားမရှိသောကြောင့် သူ့သူငယ်ချင်း မြတ်နိုးဝေ အိမ်မှာရှိနေမလားဆိုသောအတွေးနှင့် မြတ်နိးဝေနေထိုင်ရာ အိမ်သို့သွားရန်ဆုံးဖြတ်လိုက်သည်။ ကျွန်တော်လည်း မြတ်နိုးဝေ နေထိုင်ရာလမ်းထိပ်တွင်ကားရပ်ပြီး လမ်းကျဉ်းလေးအတိုင်း လမ်းလျှောက်သွားလိုက်သည်။ ခိုင်ပြောသည့်အတိုင်း လမ်းအဆုံးသို့ရောက်သည့်အခါ ကျွန်တော်အံ့သြသွားမိသည်။ အဘယ့်ကြောင့်ဆိုသော် လမ်းအဆုံးတွင် ခရေပင်ကြီးကြီးတစ်ပင်နှင့် ဟောင်းနွမ်းပျက်စီးနေပြီးလူသူမနေတော့သည့် အိမ်အိုကြီးတစ်လုံးသာရှိသောကြောင့်ဖြစ်သည်။ ဘေးနားတွင်ရှိသော အိမ်အနည်းအကျဉ်းသို့ဝင်ရောက်ကာ မေးမြန်းသောအခါ မြတ်နိုးဝေ ဆိုသည့်နာမည်ကိုတစ်ခါမှမကြားဖူးကြောင်းသာ ဖြေကြလေသည်။ ကျွန်တော်လည်း စိတ်ပျက်ပျက်နှင့်အိမ်ပြန်လာစဉ် ကျွန်တော့အိမ်ရှေ့တွင် ခိုင်တစ်ယောက် မျက်နှာညိူးငယ်စွာ မတ်တပ်ရပ်နေသည်ကိုတွေ့ရသည်။ ခိုင့် ကိုအကျိုးအကြောင်းမေးမြန်းသောအခါ ညိူးငယ်နေရာမှ ချုံးချုံးချငိုချပစ်လိုက်သည်။
      </p>
      <p>
          “ခိုင်..ခိုင်..ဘာတွေဖြစ်လာလို့လဲ၊ ကို့ကိုပြောပါဦး”
      </p>
      <p>
          “ကို..မြတ်နိုးဝေဆုံးသွားပြီ”
      </p>
      <p>
          “ဟင်..ဘယ်လို..ဘယ်လိုဖြစ်လို့လဲ”
      </p>
      <p>
          “ကားအက်ဆီးဒင့်ဖြစ်လို့တဲ့..ခိုင် ဘယ်လိုနေရတော့မလဲ ကိုရယ်”
      </p>
      <p>
          ခိုင်သည် ငိုယိုပြောဆိုရင်းနှင့် ရုတ်တရက်သွေးလန့်ကာ မေ့မြောသွားလေသည်။ ကျွန်တော်လည်း ဆေးရုံသို့အမြန်ပို့ဆောင်ရင်း ခိုင့်မိဘတွေကို အကြောင်းကြားလိုက်သည်။ ခိုင့်မိဘတွေလည်း ဒရောသောပါးပင်ရောက်လာပြီး လူနာကုတင်ပေါ်တွင်မေ့မြောနေသော ခိုင့် ကိုစိတ်မကောင်းစွာကြည့်နေကြသည်။
      </p>
      <p>
          “သိပ်တော့စိုးရိမ်စရာမရှိတော့ပါဘူး ဦးတို့ရယ်..ခိုင် ကစိတ်ထိခိုက်စရာကိစ္စကြီးကိုခံစားလိုက်ရလို့ ရုတ်တရက်ဒီလိုဖြစ်သွားတာပါ၊ ဒေါက်တာကတော့ ခဏနေပြန်သတိရလာလိမ့်မယ်လို့ပြောတယ်”
      </p>
      <p>
          ခိုင့်မိဘတွေလည်း ကျွန်တော့်ကိုဘာမှပြန်မပြောပဲ ငေးကြည့်နေသည်။
      </p>
      <p>
          “ဦးတို့ ကြားပြီးပြီလားတော့ မသိဘူး၊ ခိုင်သူငယ်ချင်းတယောက် ကားအက်စီးဒင့်ဖြစ်ပြီး ဆုံးသွားလို့တဲ့..အဲဒါ…” “မောင်သူရ…ဦး မောင့်ရင့်ကိုပြောစရာတခုရှိတယ် ခဏလိုက်ခဲ့ပါ”
      </p>
      <p>
          ခိုင့်အဖေက ကျွန်တော့်ကို ဆေးရုံထဲရှိစားသောက်ဆိုင်တခုထဲသို့ခေါ်သွားကာ ကော်ဖီ နှစ်ခွက်လှမ်းမှာလိုက်သည်။ထို့နောက်
      </p>
      <p>
          “သမီးအခြေအနေကောင်းလာပြီမို့ အစကတော့ မောင့်ရင့်ကိုမပြောတော့ဘူးလို့ ဆုံးဖြတ်ထားတာ။ အခုတော့ပြောမှဖြစ်တော့မယ်နဲ့တူတယ်။ ပြီးတော့ မောင်ရင့်ကိုမပြောပြဘူးဆိုရင်လည်း ဦးတို့အနေနဲ့မတရားရာကျနေလိမ့်မယ်ထင်လို့ အခုလိုပြောပြတာပါ”
      </p>
      <p>
          “ခင်ဗျာ… ခိုင့် အခြေအနေဆိုတာက ဘာကိုဆိုလိုတာလဲ ဦး” ခိုင့်အဖေက ရုတ်တရက်ဘာမှမပြောသေးပဲ ရှေ့ကိုငိုက်စိုက်ကြည့်နေသည်။ ပြီးတော့မှ
      </p>
      <p>
          “သမီးလေးငယ်ငယ်တုံးက ဦး ကနိုင်ငံရပ်ခြားမှာ၊ ဦးဇနီးတစ်ယောက်တည်းပဲ ခိုင့်ကို ပြုစုစောင့်ရှောက်ခဲ့ရတယ်လို့ပဲ ပြောရမှာပဲ၊ ဦး ဇနီးက အဲဒီတုံးက အခုလိုအိမ်မှာပဲမနေဘူး၊ အထည်ဆိုင်တစ်ဆိုင်ဖွင့်ထားလို့ အဲဒီဆိုင်မှာပဲ တစ်နေကုန်နေနေရတယ်၊ ခိုင့်ကိုတော့ အိမ်ဖော်ကောင်မလေးတစ်ယောက်ကပဲ ကျောင်းပို့ကျောင်းကြိုလုပ်ရတယ်၊ ဦး လည်း ခိုင် ၉ တန်းနှစ်လောက်ရောက်မှ မြန်မာနိုင်ငံမှာကောင်းကောင်းအခြေချနိုင်တော့တယ်၊ အဲဒီတော့မှပဲ ခိုင့်ကို သေချာဂရုစိုက်နိုင်တော့တယ်လို့ပြောရမှာပဲ ၊ ခိုင်က သူ့သူငယ်ချင်းတစ်ယောက် မြတ်နိုးဝေ ဆိုတဲ့တစ်ယောက်အကြောင်းခဏခဏ ပြောတတ်တယ်၊ အစကတော့ ဦးတို့လည်းသတိမထားမိခဲ့ဘူး။ နောက်မသင်္ကာ လို့ စုံစမ်းကြည့်မိတော့မှ မြတ်နိုးဝေဆိုတာ တကယ်မရှိမှန်းသိခဲ့ရတယ်၊ အဲဒီတော့မှ ခိုင့်မှာစိတ်ဝေဒနာ ခံစားနေရမှန်း သိတော့တယ်”
      </p>
      <p>
          “ခင်ဗျာ… မြတ်..မြတ်နိုးဝေ ကတကယ်မရှိဘူး။ ဟုတ်လား ဦး”
      </p>
      <p>
          “ဟုတ်တယ်၊ မြတ်နိုးဝေက အပြင်လောကမှာတကယ်မရှိဘူး၊ ဦးတို့လည်း စိတ်ရောဂါကုဆရာဝန်တစ်ယောက်နဲ့ သွားရောက်ဆွေးနွေးခဲ့တယ်၊ အဲဒီဆရာဝန်ကို ခိုင့်ကို အိပ်ငွေ့ချပြီး ငယ်ငယ်ကအကြောင်းတွေပြန်ပြောခိုင်းတော့မှ ခိုင့်အကြောင်းကိုဦးတို့လင်မယားနှစ်ယောက်သိခဲ့ရတယ်၊ ခိုင် က ပထမဆုံးကျောင်းစစတက်ချင်း မှာတင် ရွယ်တူကလေးတွေရဲ့ အနိုင်ကျင့်တာခံခဲ့ရတယ်၊ ခိုင်တို့ အတန်းပိုင်ဆိုတာကလည်း ဆရာမ လို့ဂုဏ်ပုဒ်တပ်ထားရုံတမယ်ပဲရှိတယ်၊ သူ့အပေါ်လက်ဆောင်တွေပေးပြီး သားသမီးကိုဂရုစိုက်ခိုင်းတဲ့မိဘတွေရဲ့ ကလေးတွေကိုပဲ ကောင်းကောင်းဂရုစိုက်ပြီး ကျန်တဲ့ကလေးတွေကိုသေချာဂရုမစိုက်ဘူး၊ ခိုင်က အရမ်းကိုအေးလွန်းပြီး ကြောက်တတ်တဲ့သူဆိုတော့ သူ့အပေါ်အနိုင်ကျင့်တဲ့ကလေးတွေကိုလည်း ပြန်ပြောတာမျိုး မလုပ်ရဲခဲ့သလို ဆရာမကိုတိုင်တန်းတာမျိုးလဲ လုပ်ရကောင်းမှန်းမသိခဲ့ဘူး၊ ဦးတို့ကလည်း စီးပွားရေးကိုပဲအာရုံစိုက်နေခဲ့တော့ ခိုင့်အခြေအနေတွေကိုမသိခဲ့မိလို့ ခိုင်က မိဘတွေကိုဆီမှာလည်း ရင်ဖွင့်ခွင့်မရခဲ့ဘူး၊ ဒီလိုနဲ့ ခိုင် သူငယ်တန်းကနေ ၁ တန်း ၂တန်းလောက်ထိဒီလိုပဲနေခဲ့ရတယ်၊ နောက်ပိုင်းတွေ့တဲ့ သူငယ်ချင်းတွေကလည်း အရမ်းသည်းခံတတ်တဲ့ ခိုင့်အပေါ်မှာ အမြတ်ထုတ်တတ်တဲ့ ကလေးတွေချည်းပဲဖြစ်နေခဲ့တယ်၊
      </p>
      <p>
          အဲလိုနဲ့ပဲ ခိုင်တစ်ယောက်ငယ်ငယ်လေးကတည်းက သူ့စိတ်ကူးပုံရိပ်ထဲမှာ သူလိုချင်တဲ့ သူတောင့်တနေတဲ့ သူငယ်ချင်းတယောက်ကိုပုံဖော်လိုက်ပြီး အဲဒီတစ်ယောက်ကို မြတ်နိုးဝေ လို့နာမည်ပေးထားလိုက်တယ်၊ မြတ်နိုးဝေက သူတွေ့ဖူးသမျှ လူတွေအားလုံးထက်သာတယ်၊ ခင်မင်တတ်တယ် ခိုင့်အပေါ်မှာအလိုလိုက်တယ် ခိုင့်ကိုအမြဲတမ်းကာကွယ်ပေးတယ်၊ အဲလိုလူပုံမျိုးကို သူပုံဖော်လိုက်တာ၊ ခိုင်ရဲ့ ပျော်ရွှင်မှု ၀မ်းနည်းမှုတွေအားလုံးက မြတ်နိုးဝေ အပေါ်မှာပဲမူတည်နေခဲ့တယ်၊ ခိုင်က လူတွေနဲ့သိပ်အပေါင်းအသင်းမလုပ်တော့ဘူး၊ သူ့မှာ မြတ်နိုးဝေတစ်ယောက်ရှိရင် အားလုံးပြည့်စုံပြီလို့ပဲသတ်မှတ်ထားတယ်၊ နောက်ပိုင်းကျတော့ မောင်ရင်နဲ့ သူတွေ့ဆုံခဲ့တယ်၊ မောင်ရင်နဲ့တွေ့ပြီးနောက်မှ သူ့အတွက် မြတ်နိုးဝေ ကမလိုတော့ဘူးလို့ ဆုံးဖြတ်လိုက်ပုံရတယ်၊ အဲဒါကြောင့်မို့လည်း သူ့စိတ်ကူးထဲမှာပဲ သူ့သူငယ်ချင်း မြတ်နိးဝေ ကိုသတ်ပစ်လိုက်တယ်လို့ ပြောရမှာပဲကွယ်”
      </p>
      <p>
          ခိုင့်အဖေ လည်းစကားအများကြီးပြောလိုက်ရသောကြောင့် အလွန်မောသွားဟန်ရှိပြီး ကော်ဖီတစ်ကျိုက်ခန့်မော့သောက်လိုက်သည်။ ကျွန်တော့်မှာမူ ကျွန်တော်တစ်ခါမှ မတွေးထားဖူးသောအကြောင်းအရာများကို ကြားလိုက်ရသောကြောင့် ဘာမှပြန်မပြောနိင်လောက်အောင်ပင် အံ့သြနေမိသည်။
      </p>
      <p>
          “ဒါတွေအားလုံး ဦးတို့အပြစ်တွေကြီးပါပဲ..မောင်ရင်ရယ်၊ ခိုင့်ကို သေသေချာချာ ဂရုမစိုက်မိခဲ့တဲ့ ဦးတဲ့အပြစ်တွေချည်းပါပဲ”
      </p>
      <p>
          ခိုင့်အဖေလည်း စကားပြောရင်း အလွန်ဝမ်းနည်းလာဟန်ဖြစ်ပြီး မျက်ရည်စများကိုကျွန်တော်မြင်မည်စိုးသောကြောင့် မျက်တောင်ကိုမြန်မြန် ခတ်ကာ ခေါင်းကိုအောက်စိုက်လိုက်လေသည်။
      </p>
      <p>
          “ခိုင့် ရောဂါက သွက်သွက်ခါအောင်ရူးသွပ်နေတာမျိုးမဟုတ်တော့ မောင်ရင့်ကို ဘာမှမပြောပြမိခဲ့တာတော့ ခွင့်လွှတ်ပါ ပြီးတော့ မောင်ရင်နဲ့တွေ့ပြီးနောက် ခိုင်က မြတ်နိးဝေကိုဖျောက်ပစ်ဖို့ ကြိုးစားလိုက်ပြီဆိုတော့ တစ်ချိန်တော့ သူ့ဘဝထဲမှ မြတ်နိုးဝေ ဆိုတာလုံးဝပျောက်ကွယ်သွားပြီး ပကတိလူကောင်းတစ်ယောက်ဖြစ်လာလိမ့်မယ်လို့ ဦးတော့ယုံတယ်၊ ခိုင်နဲ့ပတ်သက်သမျှ ပြောပြီးသွားပြီဆိုတော့ ဘယ်လိုဆုံးဖြတ်မလဲဆိုတာတော့ မောင်ရင့်တာဝန်ပါပဲကွယ်”
      </p>
      <p>
          ခိုင့်အကြောင်းကို စုံလင်စွာပြောပြပြီးသည့်နှစ်ယောက် ကျွန်တော်နှစ်ယောက် ခိုင်ဆီသို့ ပြန်ရောက်လာခဲ့သည်။ ကျွန်တော်လည်း ခိုင့်ခုတင်ဘေးနားတွင်ထိုင်ရင်း သူမကိုငေးကြည့်နေမိသည်။ စိတ်ထဲတွင် ခိုင့်ကိုအလွန်သနားနေမိသည်။ ခိုင်ဘယ်လောက်ထိအောင် အထီးကျန်နေခဲ့လဲ ဆိုတာတွေးတောမိတိုင်း ၀မ်းနည်းလာမိသည်။ ထိုအခိုက် ခိုင် သတိရလာပြီး သူ့ဘေးနားတွင်ရှိသော ကျွန်တော်နှင့် ခိုင့်မိဘနှစ်ပါး ကိုနွမ်းလျသောအကြည့်လေးဖြင့် ကြည့်ရင်းဖျော့တော့စွာပြုံးပြလိုက်သည်။ ကျွန်တော်လည်းခိုင့် လက်လေးကိုကိုင်လိုက်ရင်း ခိုင့်ဘဝထဲမှာထွက်ခွာသွားသော မြတ်နိုးဝေဆိုသည့်ပုံရိပ် တစ်ခုနေရာတွင် ကျွန်တော်ဝင်ရောက်နေရာယူရန် ပြတ်သားစွာဆုံးဖြတ်ချက်ချလိုက် ပြီးဖြစ်သည်။
      </p>
    </section>
  </section>

  <section class="page" id="poem-5">
    <section class="text">
      <h3 class="title">တံခါးပေါက်တစ်ခု&hellip;သို့&hellip;အလွမ်း</h3>
        <p>
        မတွေ့မထင်၊ မမြင်စိမ့်လျှင်<br>
        ၀င်မုခ်ဦးပေါက်<br>
        မင်းတစ်ယောက်ကို၊<br>
        တလျက်မျှော်သည်၊<br>
        မျက်နှာတော်လေး &hellip; ဖူးရဖို့ &hellip; ။ ။
        </p>
    </section>
  </section>

  <section class="page" id="ayelinhtut">
    <section class="text">
      <p><span class="first">ချစ်သူတစ်ယောက်</span><br>
        <span class="second">ခေါင်းခေါက်လို့ ယူနိုင်သူရယ် </span><br>
        <span class="third">မောင့်ခေါင်းကို တစ်ချက်လောက်</span><br>
        <span class="fourth">ခေါက်စမ်းပါကွယ်</span>&hellip;
      </p>
    </section>
  </section>

  <section id="waitzar" class="page">
  <section class="text">
  <p>
    <span class="first-word">ည</span>ခင်း မှောင်ရီပျိုးသည့်အချိန်ဆိုလျှင် အရောင်တွေရဲ့ဖျားယောင်းမှုနောက်ကို သူ မျောပါသွားနေကြ ရုတ်သိမ်းသွားသော အလင်းရောင်တွေမှ သူမြင်လိုသော အရိပ်တစ်ခုကို မြင်ခွင့်မရ နိုင်သော နေ့ပေါင်းလပေါင်းများစွာမှသည် နှစ်ပေါင်းများစွာသို့ပင် တိုင်ခဲ့လေပြီ။
  </p>
  </seciton>
  </section>

</section>
